    写诗是家事，大或千言，次犹数百；为官乃己志，夙兴夜寐，鞠躬尽瘁。会当凌绝顶，一览天下众山小；每自忧社稷，但使人间风俗淳。
    车辚辚，马萧萧，咸阳桥上，叹武皇开边，替役夫申恨；草油油，柏森森，锦官城外，感蜀相出师，为老臣垂泪。杜陵有布衣，不逢尧舜；乾坤一腐儒，难遇英主。初得拾遗，知无不言遭捐弃；又任工部，自经丧乱少睡眠。生就热中肠，位卑不敢忘忧国；且有多病身，体弱莫能承优诏。曾留滞长安，处处潜悲心；尝转徙江湖，时时忧黎元。过齐鲁望岳，默看层云跌宕，归鸟徘徊；寄夔州登高，静听落木萧萧，长江滚滚。无限河山泪，国破城春草木深；不尽游子意，日暮途穷霜雪寒。眼见长城欲坏，哪晓单丝不成线；心知大厦将倾，怎知独木难成林。
    常被故人疏，只因多病；屡遭明主弃，莫非不才？鲁连抗议定完赵，烛武年衰犹见秦。慕鸿鹄之高翔，老当益壮；弃燕雀之小志，穷且愈坚。长安水边，怒炙手可热，影射权相；石壕村中，哀战祸接连，暗骂奸吏。安得广厦千万间？大庇天下寒士俱欢颜，何愁吾庐独破！惟愿太平三两年，常念世上孤寡，哪顾残生寂寞？
    蜡炬成灰时，热泪始干；梧桐至死日，苦心不空。玉垒山下，白首登楼，望北极朝廷；洞庭湖畔，老病凭轩，忧戎马关山。清风有意能留谁？明月无心自照人。古柏心苦，不免为蝼蚁伤；老树叶香，终能引鸾凤至。野老已作古，尝见晚进学其诗风，沉郁顿挫；诗圣终长眠，更望后生效之为人，忧劳淡泊。